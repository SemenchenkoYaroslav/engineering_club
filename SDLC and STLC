SDLC та STLC

Розробка будь-якого ПЗ проходить поетапно. Кожен етап має свої цілі та завдання. Після завершення робіт на одному етапі команда розробки переходить до наступного. Цей процес називається Життєвим циклом розробки ПЗ(SDLC — Software development lifecycle).
SDLC — сукупність окремих етапів робіт, що проводяться у заданому порядку протягом періоду часу, який починається з вирішення питання про розроблення програмного забезпечення і закінчується припиненням використання програмного забезпечення.
SDLC необхідне для:
* 		підвищення якості ПЗ
* 		зменшити кількість ризиків
* 		контроль процесами розробки
* 		ефективне використання ресурсів(часу, грошей, команди)
* 		визначення та дотримання встановлених процесів та завдань
Еталонної послідовності етапів SDLC я не знайшла, і часто наявність тих чи інших етапів залежить від команди, яка є відповідальною за розробку. Але найчастіше зустрічаються наступні 6 етапів.
￼
Життєвий цикл розробки ПЗ
* 		Аналіз вимог(Requirement Analysis) — на даному етапі Product owner пояснює команді, що потрібно зробити у майбутньому ПЗ. Всі учасники розробки повинні чітко розуміти всі функціональні та нефункціональні вимоги до продукту. Всі вимоги документуються, створюючи специфікацію вимог до ПЗ.
* 		Планування(Planning) — після того як завдання поставлене, переходимо до планування робіт. Під час цього етапу вирішуються питання як буде виконуватися розробка, які витрати, хто буде виконувати завдання.
* 		Дизайн системи(Architectural Design) — дана фаза настає, коли чітко сформульовані вимоги та завдання по розробці. Тепер настав момент визначити елементи системи, рівень безпеки, процес обробки та збереження інформації, визначення технології, яка буде використовуватися в розробці.
* 		Розробка(Software Development) — на цьому етапі починає писатися код.
* 		Тестування(Testing) — коли було розроблено продукт або його частина, починається тестування та виправлення знайдених дефектів.
* 		Розгортання(Deployment) — коли всі завдання у вимогах було виконано та протестовано, настає етап випуску ПЗ кінцевим користувачам. Даний етап ще може продовжуватися технічною підтримкою продукту, для зворотнього зв’язку з користувачами.
Якщо передбачається продовження роботи з розробленим ПЗ(наприклад, наступна версія) — ці етапи повторюються заново. SDLC — це план по виконанню робіт, дотримання всіх етапів розробки допомагає у створенні якісного продукту.
Після всього сказаного мною, може здатися, що тестування розпочинається тільки у після розробки ПЗ, але це не так. У V-моделі методології ***тут має бути посилання на статтю про методології, але я її ще не написала :)*** тестування розпочинається ще з моменту аналізу вимог і має свій набір етапів та активностей 

 Життєвий цикл тестування(STLC — Software Testing Life Cycle).
Життєвий цикл тестування — це послідовність етапів та дій, що проводяться під час процесу тестування для забезпечення якості ПЗ. Має 6 основних фаз.
￼
Життєвий цикл тестування
Кожен з цих етапів містить критерії входу та виходу.
Критерії входу — надають необхідні елементи, які необхідно мати перед початком нового етапу тестування.
Критерії виходу — визначають елементи, які необхідно мати перед тим, як етап може бути завершено.
* 		Аналіз вимог(Requirement Analysis) — на цьому етапі можуть з’являтися дефекти у вимогах, завдання QA їх виявити та внести зміни. Допомагає зменшити кількість дефектів у наступних етапах SDLC. Вхідні критерії — специфікація. Вихідні — Requirement Traceability Matrix (RTM) — це документ, який відображає та відстежує потреби користувачів із тестовими кейсами.
* 		Планування тестування(Test Planning) — коли було сформульовано та протестовано вимоги, команда тестування починає планувати всі тестові роботи — визначення необхідних видів тестування, методів. Також визнаються пріоритетний функціонал, що повинен бути перевіреним обов’язково(особливо в тому випадку, якщо є обмеження у часі). Вхідні критерії — RTM. Вихідні — тест-план.
* 		Розробка тест-кейсів(Test case development) — після того, як було сплановано всі тестові активності, команда тестування починає розробляти перелік необхідних перевірок(тест-кейси або чек-листи). В цей момент команда розробки зайнята написанням коду. Вхідні критерії — RTM та тест-план. Вихідні критерії — тестовий набір або чек-лист тестування.
* 		Налаштування тестового середовища(Test Environment setup) — обов’язковим етапом у тестуванні є момент налаштування середовища в якому буде проводитися тестування(наприклад, встановлення необхідних браузерів або налаштування необхідної операційної системи). Вхідні критерії — доступні документи щодо системного дизайну та архітектури. Вихідні критерії — налаштоване тестове середовище.
* 		Виконання тестування(Test Execution) — на даному етапі виконується безпосередньо тестування ПЗ. Також тут створюються баг-репорти та виправляються знайдені дефекти. Вхідні критерії — налаштоване тестове середовище, написані тестові набори та тест-план. Вихідні критерії — тестовий набір з результатами, баг-репорт.
* 		Завершення тестових активностей(Test Cycle closure) — після проведеного тестування проводиться оцінка завершення тестування на основі тестового покриття та якості ПЗ, аналіз результатів для виявлення важких дефектів. Вхідні критерії — виконане тестування, доступні результати тестування. Вихідні критерії — тестові метрики, звіт по тестуванню.
Отже:
* 		STLC дуже схоже на SDLC.
* 		STLC — це частина SDLC.
* 		SDLC використовується для планування та розробки ПЗ, в той час як сфера застосування STLC обмежується тестуванням.
* 		У обох циклах етапи виконуються один за одним.
